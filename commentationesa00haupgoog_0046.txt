146

Orphei mortem in ipsa scaena Aeschylum spectatoribus ante
oculos ponere potuisse minime negaverimus, si meminerimus,
qua ratione‘ vel Sophocles in Aiace rem instituerit. Verum-
tamen chorum in ulla tragoedia hoc modo actorum munus
suscepisse ac vi et armis rem disceptavisse, ut mihi persuadeam
vix animum induco. Immo si Bacchas Euripidis consulimus,
quas multis modis a Lycurgea pendere iam supra intelleximuS,
alia via nobis aperitur. Nimirum ut Euripides Bacchas Asiaticas,
ex quibus chorus constat, a Bacchis Thebanis, quae Pentheum
dilacerant, distinguit, ita statuimus apud Aeschylum chorum e
Bassaridibus Asiaticis constitisse, quae cum Orpheo de Apollinis
vero nomine atque persona disputarent, Thracias vero Bassarides,
quae item ac Thebanae mulieres divino furore corruptae per
Pangaeum baccharentur, vatem a scaena remotum discerpsisse.
Nomen certe nullam difficultatem habet3 nam βασσάρας Λυδίας
Dionysi in Edonis Lycurgus irriserat, eisdem autem βασσὰραις
etiam Bacchas Thracias vestitas fuisse Etymologico Magno edo—
cemur p. 195, 5 λέγονται βασσάραι χιτῶνες, οὓς ἐφόρουν αἱ
Θρᾴκιαι βάκχαι, Totam igitur fabulam ante domum regiam
doctam esse puto, Orphei mortem spectatores et chorum e
nuntii ore comperisse.

Haec fere sunt quae de Bassaridum scaena atque argu-
mento non sine probabilitate statuere posse mihi vide0r3 quae
his subiciam coniecturas esse concedo nondum satis con-
firmatas. Eratosthenes narrationem de Orpheo supra exscriptam
ita concludit αἱ δὲ Μοῦσαι συναγαγοῦσαι (sc. τὰ μέλη) ἔθαψαν
ἐν τοῖς λεγομένοις Λειβήθροις, ¹) quae verba cur ad alium
fontem quam antecedentia referamus non habemus et nostro
iure conicimus Musam in fine fabulae mortuum filium do-
lentem processisse. In eandem coniecturam Maassius incidit
Rhesi exitu collato. 2) At haud scio an ampliora excutere
liceat. Constat enim praecipuum locum in fabulis de Orphei

nece tenuisse narratiunculas de fatis capitis abscissi, quaein Α

alium modum ab aliis narrabantur. Cuiusmodi fabellas iam

 

1) Recte nimirum Maassius monet (Orpheus p. 135) τὰ Λείβηθρα
ad Pangaeum montem sita fuisse, ubi Orpheus divinis honoribus cole-
batur3 cf. Himerius Or. XIII, 4. 2) Maass Orpheus p. 139,

