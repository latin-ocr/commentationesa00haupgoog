115

inducere non licuerit, non intellego. Sed omnino duco pateram
ex hoc numero esse removendam, cum prorsus incertum sit
utrum ad Penthei fata an Orphei spectet. ¹) Ceterum monendum
videtur eandem dubitationem cadere in pateram Parisiensem ab
Hartwigo item ad Euripidem relatam, in qua quattuor maenades
cnm bracchiis cruribusque abscissis sive Penthei sive Orphei
circumvagantur. Nomina scilicet nulla adscripta sunt neque
quae in altero latere ac in parte interiore exstant picturae ad
quaestionem solvendam quidquam valent.

Neque minus segreganda est patera caelata, quam Diltheyus
publici iuris fecit in diario arehaeologico 1873 tab. VIl 3. Virum
illa exhibet procumbentem clipeoque innisum, qui gladio frustra
maenadi, si quidem editori credere velimus, et pantherae repug-
nat. De Pentheo cogitavit Diltheyus. At non maenadem vide—
mus, sed ipsum Bacchum. Scaeuam habemus gigantomachiae,
quam similem expresserunt arae Pergamenae artifices.

Restant igitur sola tria illa, quae supra enumeravi, vasa
Appula, quae ab interpretibus et ipsa ad Euripidis Bacchas re-
ferri solent. ¹) Sed ipsi illi confiteri debuerunt, gladios maena-
dum ab Euripide alienos ultro a pictoribus additos esse. Jam
maenades gladiis instructas patienter feremus, quippe quae fa-
bulae non prorsus repugnent. Pentheum vero quod palliatum ar·
matum pugnantem pinxerunt, cum sive nudum sive mulieri veste
indutum inermem supplicem pingi sabula iuberet, haud scio quo

quamvis miro consilio pictorum excusem. Inspiciamus Euripidis
versus Bacch. 1111—1121:

ὐψοῦ δὲ θάσσων υψόθεν χαμαιπετὴς

πίπτει πρὸς οὖδας μυρίοις οἰμώγμασι
Πενθεὺς, κακοῦ γὰρ ἐγγὺς ὢν ἐμάνθανε.
πρώτη δὲ μήτηρ ἦρξεν ιερία φόνου

καὶ προσπίτνει νιν. ὃ δὲ μίτραν κόμης άπο
ἔρριψεν, ὥς νιν γνωρίσασα μὴ κτάνοι
τλήμων Ἀγαύη, καὶ λέγει παρηίδος

ψαύων ιἐγώ τοι, μῆτερ, εἰμὶ παῖς σέθεν,

 

¹) Cf. quae infra de argumento Bassaridum disputavi. 2) Vid.
Sandys, Euripides’ Bacchen. Hartwigum l. c.

