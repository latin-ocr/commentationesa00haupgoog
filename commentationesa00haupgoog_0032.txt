132

Niobe videtur summo dolore oppressa in tumulo liberorum per-
severare voluisse3 monet pater mortem nullo modo placari posse,
scilicet ut mortui ad lucem redirent fr. 161

μόνος θεῶν γὰρ θάνατος οὐ δώρων ἐρᾷ,
οὐδ’ ἄν τι θύων οὐδ’ ἐπισπένδων ἄνοις,
οὐδ’ ἔστι βωμὸς οὐδὲ παιωνίζεται·
μόνου δὲ Πειθώ δαιμόνων ἀποστατεῖ.

Videtur rex a filia petivisse, ut tumulum relinqueret, fortasse ut
secum in Asiam reverteretur. Quod cum multis precibus non
impetravisset, iracundus abiit fr. 157

ἐφημένη
τάφον τέκνοις ἔπωζε τοῖς τεθνηκόσιν.

Sic enim verba ab Hesychio tradita sunt. Licet scribas ἐπῷζε
»lamentare«, id quod Nauckio placuit. At nullo modo ferri
potest quod idem putat imperfectum pro imperativo esse intelle-
gendum »lamentabatur«. Nam cum Niobe per totam fabulam
in scaena adesset, quomodo feras quemquam narravisse quae ipsi
spectatores suis oculis praesentia conspiciebant?

Enarravi fere quae ex ipsis reliquiis, de fabula enucleari
possunt3 iam ad amphoram Neapolitanam revertamur. Videmus
Nioben in sepulcro liberorum maerentem, Tantalum precibus
eam adeuntem. Nonne mirum in modum haec cum Aeschylo
consentiunt? Virgines quae tumulum adornant chori vices agere
vix estquod moneam atque ex virginibus sive Lydis, quae aequales
quondam reginae Nioben, cum Amphioni nuberet, prosecutae essent,
sive Thebanis chorum constitisse inde statuimus. Neque amphora
petentem de fabulae argumento pictura deficit. Atque maxime '
quidem in quaestionem cadit· anus illa a laeva parte aedificii
considens et cum Niobe locuta. Vitae auctor tradit per tertiam
tragoediae partem Nioben mutuam, pallio involutam in tumulo
liberorum consedisse, frustra spectatores exspectavisse, quando
tandem illa aliquid sit locutura (cf. supra p. 129). Atque etsi
longissumis parodi canticis Aeschylum usum esse constat, tamen
unquam tam mirae longitudinis parodum eum composuisse neque
ullum exemplum prostat neque verisimile est. Quid igitur?
Fidem auctori abrogemus? Minime sane. At statuimus ante

