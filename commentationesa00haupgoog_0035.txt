135

πληρώοει γαστὴρ μία σὸν σκάφος. εἴσιδε κούρους
καὶ κούρας, Φοίβου σκῦλα καὶ Ἀρτέμιδος.

Denique in Oedipo'Senecae (V. 613 s.) et apud Statium in
Theb. IV 575 ss. Niobes animam in Orco versari narratur, unde
eam fabulae formam, quae Nioben communi mortalium sorte
obiisse facit, Romanis haud ignotam fuisse apparet. ¹) Quodsi
reputas ex quattuor auctoribuS‚ qui hanc fabulae speciem respi-
ciunt, duos antiquiores in eo consentire, quod Nioben cum Cha-
rone loquentem fingunt, apparet ad carmen quondam celeberri-
mum neque vel Augusti temporibus prorsus ignotum hoc inventum
redire. At ut Timothei dithyrambum hoc carmen fuisse putem
nullo modo a me impetrare possum. Cuius etsi carmina auctoris
aetatem longe superavisse constat, Romanis temporibus ea adeo
vulgata fuisse, ut sententiae ex eis haurirentur non nominato
poeta — id quod fecit quem Diogenes Laertius secutus est
auctor —- Niobeque dithyrambus ut unum exemplum eius fabulae
narrationum afferretur, cum et Aeschylus et Sophocles in eodem
argumento versati essent, id ut mihi persuadeam minime animum
induco. At concedo hoc argumentum fortasse parum valere
ad sententiam meam stabiliendam. Largior, quod sane minime
puto, primum Timotheum Niobes illud cum Chai-one colloquium
finxisse, at totam speciem non eius ingenio deberi apertissimum
indicium exstat Euripidis Alcestis. Quo enim loco regina in
scaenam procedit, ut iam ultimum solis luce fruatur, mentis iam
fere alienata verba profert gravia severa

ὃρῶ δίκωπον, ὁρᾶ σκάφος

νεκύων δὲ πορθμεὺς

ἔχων χέρ’ ἐπὶ κοντῷ Χάρων μ’ ἤδη καλεῖ · τί. μέλλεις;
ἐπείγου. σὺ κατείργεις.

τάδε τοί με σπερχόμενος ταχύνει.

Timothei Euripidisque locos artissime inter se cohaerere apparet3
aut Timotheus Euripidem imitatus est aut ab antiquiore quodam
exemplo uterque pendet. Tum vero vix in eo haerere licet,
utrum Timotheus Euripidis artem ad Aeschyli argumentum ampli-

 

²) Contra Seneca Agam. 372 ss. Hercul. Oct. 185. Hercul. fur. 390 s.
vulgarem de Niobe in saxum versa narrationem profert. Statius Theb. 120
matrem liberorum urnas ad Sipylum deducentem facit.

