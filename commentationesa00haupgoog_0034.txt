134

Restat difficillima quaestio qua in solvenda cum fragmen·
torum tum monumentorum ope prorsus destituti esse videmur,
quonam modo exitum fabulae poeta effecerit. Neque enim Tan·
talo contigit, ut filiam ex sepulcro eliceret, neque tamen Niobae
licuit in orchestra remanere cum chorus scaenam reliquisset.
Qua de re quid sentiam non sine haesitatione quadam proferam,
cum opinioni meae viri et doctrina et ingenio excellentissimi
auctoritas obstet. Nam quem locum Nanckius¹) ab Aeschylo
abiudicavit, relinquendum esse poetae demonstrare conabor.
Diogenes Laertius enim habet haec de Zenone philosopho (VII 28):
ἐτελεύτα δὲ οὕτως. ἐκ τῆς σχολῆς άπιών προσέπταισε καὶ
τὸν δάκτυλον περιέρρηξε. παίσας δὲ τὴν γῆν τῇ χειρὶ φησὶ
τὸ ἐκ τῆς Νιόβης

ἔρχομαι, τί μ’ αὔεις ,-

Quae verba cum ad Aeschyli fabulam rettulisset Hermannus2),
Timothei dithyrambo attribuit Nauckius allato loco Machonis
apud Athenaeum VIII p. 341 C: ὃ Τιμοθέου Χάρων σχολάζειν
οὐκ ἐᾷ οὐκ τῆς Νιόβης, χωρεῖν ’δὲ πορθμίδ’ άναβοᾶ, καλεῖ
δὲ μοῖρα νύχιος. Quae sententia viri doctissimi etsi primo ob·
tutu satis adridet, tamen vereor ut stare possit. Quod ut de-
monstrem paullo longius repetam. Quamquam vulgaris fabula a
clarissimis poetis celebrata Nioben ln saxum conversam esse,
quod in monte Sipylo ostendebatur, narrabat, tamen non desunt
testimonia, quae sive iu Sipylo sive Thebis Nioben collocant,
mutatione illa neglecta paullo post liberorum necem repentina
morte reginam defunctam esse contendant. Primum eiusmodi
testimonium exstat Timothei dithyrambus >Niobe( iam supra
commemoratus, cuis Charon reginam increpans a Machone irri-
sus est. Tum Augusti temporibus Antipater Thessalonicensis in
quattuor versibus ipsam Nioben cum Charone loquentem fecit

μούναν σὺν τέκνοις νεκυοστόλε δέξο με πορθμεῦ
τὰν λάλον. άρκεϊ σοι φόρτος ὁ Τανταλίδος.

 

Ἑρμοῦ διδάξαντος. πεποίηκε δὲ καὶ λίθων καὶ θηρίων (.. . . lacunae
signa posuit Schubartus) ὅτι καὶ ταῦτα ᾅδων ἦγε et Apollodorus III 5, 5
Ἀμφίων δὲ κιθαρῳδίαν ἤσκει, δόντος αὕτῷ λύραν Ἑρμοῦ.

¹) Nauckium secutus est Weckleinius. ²) l. 1. p. 56.

