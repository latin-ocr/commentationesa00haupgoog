148

quoddam referamus. Etsi ne id quidem omni dubitatione exemp-
tum est, cum pictores, qui Orpheum fidibus canentem fingebant
a mulieribus oppressum, necessario fere in hoc inventum in-
cidere deberent. At utut haec res se habet, ab Aeschylo utique
maior picturarum numerus prorsus discrepat, quod omnino non
a Bassaridibus vatem dilaceratum demonstrant, sed a quibusvis
mulieribus, quae Baecbici cultus nullum insigne habent, in-
strumentis domesticis interfectum. Neque igitur putabimus
neglegenter pictores Bassarides effinxisse, cum picturae accurate
in eas fabulas quadrent, quae vatem a Thraciis mulieribus nescio
qua de causa iratis interfectum dicunt. Idem de iis picturis
valet, quae Orpheum inter Thraces canentem exhibent, dum
iam mulieres aecurrunt ad necem paratae. ¹)

Contra in amphora apud Gerhardum Trinkschalen und
Gefasse 11 J 3 expressa duae mulieres lapides in Orpheum coni-
ciunt, quarum cum altera νεβρὶδι induta sit, fieri potest ut ab
Aeschyli fabula pictor pendeat. Quamquam dubitationem movet
eques quidam Thrax, qui hasta Orpheum defendere conatur.
Idcirco licet sint Bassarides, quas in pictura mulieres videmus,
Aeschyleam tamen fabulam pictor aut omnino illustrare noluit
aut suo Marte mutavit.

Ipsas igitur picturas intelleximus Furtwaengleri opinioni
minime favere. Neque sane est, quod miremur paullo post
Lycurgeam doctam in vasis Orphei fata pingi coepta esse, cum
autea pictores in hoc argumento non versati esse videantur.
Nimirum Orpheus non quod ab Aeschylo in scaenam productus
est apud Athenienses adeo clarus fieri coepit ut pictores quoque
huie fabulae illustrandae studerent, sed quod post Cimonis ex·
peditionem Thraciam cum aliae locorum illorum fabulae, tum
Orphei mythus magno apud Athenienses favore colebatur, et
Aeschylus et pictores eodem fere tempore in eius fata narranda
incubuerunt. Itaque quae ex Aeschyli Bassaridibus pendeant
nulla monumenta scio.

Tertiae fabulae, quae Νθαηίεοί inscribitur, fragmenta tam
exigui momenti sunt, ut neque de scaena neque de ipso argu-
mento quidquam inde doceamur. At eum ex eis, quae de

 

¹) Raoul Rochette Mon. in. 13, 14. -— Arch. Ztg. 1868, 3.

