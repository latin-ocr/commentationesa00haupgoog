118

κατὰ τοῦτο τὸ μέρος ἅσκέπαστον ἐᾶσαι διὰ τὸν γωρυτὸν
ὃν περιέκειτο· φησὶν δὲ περὶ αὐτοῦ Αἰσχύλος ὅτι καὶ τὸ
ξίφος ἐκάμπτετο οὐδαμῇ ἐνδιδόντος τοῦ χρωτὸς τῇ σφαγῇ,
τόξον ὥς τις ἐντείνων, πρὶν δή τις, φησί, παροῦσα δαίμων
ἔδειξεν αὐτῷ κατὰ ποῖον μέρος δεῖ χρήσασθαι τῇ σφαγῇ.
Ita igitur Aeschylus rem instituit, ut per longum tempus frustra
Aiax gladio se occidere conaretur, cum corpus vulnus respueret.
Quodsi in pictura Etrusca¹) Aiacis iam morte defuncti corpus
videmus compluribus ictuum notis affectum nequo uno vulnere
cruentatum, apparet pictorem hoc modo cassos illos conatus
significare voluisse et adsentimus Heydemanno, qui ad Aeschy-
leae fabulae fidem picturam effictam esse contendit (1.1. 61).

Deinde in amphora Palermitana2) Aiax ante ferrum humo
infixum consistit coram Minerva, quae arieti occiso pedem im-
ponit. Ab altera parte Charon, qualem artifices Etrusci eum
fingere solent, appropinquat. Minervam, quae cum ab Aiace
animadverti non videatur, invisibilis esse debet, ad'priorem fa·-
bulao partem spectare eodemque arietem, unum seilicet ex
pecudibus ab Aiace furente occisis respicere non sine proba-
bilitate statuit Heydemannus. Tum vero 'necesse est Charonem
in hac pictura mulieris illius vices gerere, quae Aiaci illam cor·
poris partem indicat, quae vulnus suscipere possit. Hoc enim
ipsa scholiastae verba docent Aeschylum scripsisse πρὶν δὴ
παροῦσα δαίμων nequo video quo iure Weckleinius traditam
lectionem in πρὶν δὴ ’παρών τις δαιμόνων mutare ausus sit.
Nimirum usque ad παροῦσα δαίμων ipsa verba poetae ad-
scribuntur, tum autem clausula enuntiati aperte his verbis cir·
cumscribitur ἔδειξεν αὐτῷ κατὰ ποῖον μέρος δεῖ χρήσασθαι
τῇ σφαγῇ. Id quod vel ipsum Hermannum fefellit, qui ut nuper
Weckleiuius ἔδειξεν αὐτῷ Aeschyli verba esse ratus ita frag-
mentum restituere conatus est:

πρὶν δὴ παροῦσα δαιμόνων τις εὐφρόνως
ἔδειξεν αὐτῷ

feminino tamen genere, ut decebat, conservato. Dea illa quaenam
fuerit nescire nos sane dolendum est; at cur nesciamus aut cur

 

, ¹) Expressa in Mon. d. Inst. 118 A et apud Overbeck, Gall. her.
Bildwerke XXIV 2. ²) cf. Heydemann in Diario archaeologico 1871 p. 46.

