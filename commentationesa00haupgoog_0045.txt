145

non videt. Orpheus Apollinem illum, quem unum colere vult,
Solem esse contendit, qua in re Aeschylus non solum doctrinam
Orphicam reddit, qua hunc errorem tam late patentem primum
propagatum esse constat, sed ipsorum Thracum religionem
sequitur. Conferas Sophoclis Ter. fr. 523‘H2oe, φιλίπποις Θρῃξὶ
πρέσβιστον σέλας. Iam igitur non modo controversiae inter
Orpheum et chorum ortae originem tenemus, sed in totius
tetralogiae cardine versamur. Quaeritur de Apollinis persona,
quem Orpheus Solem esse dicit, chorus, quem ex Bacchi
comitibus mulieribus constitisse infra demonstrab0‚ suum deum
Dionysum. Iam Edonorum fragmenti illius memineris, quod

obiter supra tetigi
τίς ποτ’ ἔσθ’ ὁ μουσόμαντις -Ι- ἄλαλος ἄβρατεύς ὃν offen&

Iam supra dixi hunc versum indicare in Edonis fabula de
Apollinis Dionysique personis controversiam fuisse, cum praeter
eos de nullo uno deo vocabulum μουσόμαντις adhiberi possit.

Eandem igitur quaestionem videmus per duas fabulas con· ἐπ’ -

tinuatam fuisse neque dubitari potest, quin in illo Orphei dis·
sensu cum chol-0, cui duo illa fragmenta supra allata tribuenda
sunt‚'summa Bassaridum posita fuerit, qui dissensus nisi Orphei
morte solvi non poterat. Rectissime igitur Hel-mannus statuit
Eratosthenis verbis quae supra exscripsi ipsum Bassaridum
argumentum contineri neque, ut aliis placuit, narrationem chori
cantico cuidam insertam, cui cum ipsa actione nihil commuue
sit. Nam licet neque Lycurgus in hae fabula neque Orpheus
in Edonis progressus sit, — id quod sane nullo iure negatur,
etsi ne eum processisse quidem affirmare licet — tamen Orphei
satorum narrationem interpositam minime continuum iustumque
ordinem tetralogiae corrupisse satis apparet. ,

Α Bassaridibus Orpheum dilaceratum esse Eratosthenes
testis est; 6 Bassaridibus chorum constitisse titulus fabulae
indicare videtur. Quod vero nullo modo eodem tempore et
Orpheus et chorus a scaena abesse potuerunt, poeta in ipsa
scaena vatis mortem demonstrasse videtur. Quod duplici modo
institui potuit, cum aut inde a prologo scaena in Pangaeo
collocaretur, aut prima pars fabulae ante domum regiam doce-
retur, tum vero scaena in solitudine esset. Atque re vera

