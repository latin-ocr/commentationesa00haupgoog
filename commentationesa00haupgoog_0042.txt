142

dicere Aeschylum non tralaticio sensu de hominibnS, qui domi
essent, bacchantibus loqui· sed non solum homines, verum ipsam
domum regiam furentem bacchatamque fingere. Miraculo igitur
ut par erat Dionysus divinam suam vim ostentavisse videtur.
Qua in fabula trilogiae id factum sit quamquam non diserte
traditur, tamen nemo dubitat, quin Welckerus versum rectissime
ad Edonos rettulerit. Quae coniectura alio testimonio egregie
confirmatum nam e libro Demetrii περὶ εὑρημάτων ¹) haece
servata sunt ὁ γὰρ δὴ Κράτης κατὰ τὸν αὐτὸν χρόνον
γεγονώς Αἰσχύλῳ τούτου διὰ τῶν Ἠδωνῶν εὐδοκιμήσαντος . . .
Qui hunc locum restituit Theodorus Comperz 2) coniecit Aeschyli
Edonos secutum Oratem in Γείτοσιν ebrios iu scaenam pro·
duxisse, id quod Aeschylum in Cabiris quoque fecisse Athenaeus
(X 428 F) testis est. Quod si verum est, hinc quoque efficitur
Aeschylum in fine fabulae ingentem Edonorum ebriet-atem finxisse.
Dionyso igitur iam cum suis a scaena remoto Thraces videntur
uteris vino plenis incidisse et cum iam rex cum familia vino
onerati furere coepissent, ipsa domus regia bacchata saltans
concidisse. 3)

Iam presse constringam, quae de compositione Edonorum
efficiuntur. Fabula cum ante domum regiam acta sit, inferiorum
Aeschyli tragoediarum numero inserenda est. Prologus fortasse
bipertitus erat, cum Lycurgus primus procederet, tum nuntius
de Bacchi adventu narraret; etsi fieri potuit, ut unus Lycurgus
ante chorum in scaena adesset. Summa argumenti cum in
controversia inter Lycurgum deumque facta, tum in miraculis
Bacchicis posita erat. Actores num plus duobus processerint
infra disputabo p. 146.

Priusquam me ad alteram tetralogiae fabulam vertam,
paucis liceat disserere de ratione, quae inter Aeschyli Edonos
intercedat et Bacchas Euripideas. Euripidem in Bacchis etsi
non primus Penthei fata docuit, tamen in omnibus fere rebus
ab Aeschyli Pentheo discrepuisse constat. Cum rex apud anti-
quiorem poetam pugna cum Dionysi comitibus commissa armis

 

1) Hercul. vol. coll. alt. V, fol. 7 (ed. Oxou. 1, f. 109). 2) MuS.
Rhen. tom XXXII, 47 7. ⁸) Haud scio an ad Aeschyli fabulam spectet
Horatii illud, non eqo sanius bacchabor Edonis (Carm. II, 7, 27); quam-
quam Edonorum nomen de omnibus Thracibus usurpari potuisse concedo·

