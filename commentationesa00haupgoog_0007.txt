- 2:335:

Quaestiones quas in hoc libello mihi sumpsi tractandas duplex·

munus complectuntur colligendi quotquot monumenta ad Aeschyli
tragoedias spectant, scrutandi quae ad invenienda perditarum
fabularum argumenta inde efficiantur. Alterum officium inde a
Welckeri memoria desertum ¹ fere ac neglectum iacet, monumenta
ad Aeschylum revocare multis modis multi studuerunt. Neque
tamen, in quorum censura praecipue operam consumpserunt, mo·
numenta in Orestea fabula versata idcirco praetermittenda duxi
sive paucis absolvenda, luculenta scilicet ea exempla ratus, qua
ratione in fabulis illustrandis veteres usi sint. Fundamentum
igitur ea praestant, unde in restituendis ad monumentorum
fidem perditarum fabularum argumentis proficiscamur. Quocirca
ita progrediar, ut primum ea monumenta illustrem, quae ad ser·
vatas fabulas specteut; tum ea comprehendam, quae etsi iure
ad deperditas quasdam Aeschyli fabulas referuntur, tamen nihil
novi doceant et ad argumenta fabularum cognoscenda minus
valeant3 denique de eis disseram, quae accuratiorem suppeditent
notitiam fabularum deperditarum.

Initium facio ex eis monumentis, quae Orestem exhibent
supplicem ad omphalum Apollinis considentem. Cuius fata etsi
ad fidemXStes'ichorei carminis iam ante annum tertium Olym-
piadis LXXX ficta pictaque fuisse constat neque in operibus
post Aeschylum factis Stesichoreae narrationis· vestigia desunt1),
tamen tanta erat Aeschyleae tragoediae auctoritas apud omnes,
qui post eum in hoc argumento versati sunt, ut nullius fere fabulae
neque Aeschyli neque Euripidis 'plura in monumentis vestigia
videamus. Magno e numero ea potissimum elegi exempla
quae ad rationem, quae inter pictorem et poetam inter-
cedat, perspiciendam maxime pertineant. Atque primum quidem

 

¹) Vid. Robert, Bild und Lied p. 149 ss.
Dina. phu. 11⁸1. xm. g

108021„

