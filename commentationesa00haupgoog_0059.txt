159

apud Pherecydem nutrices a Lycurgo perterritas Dionysum Inoni.
tradidisse, quam cum Halis in ore sinus Pagasaei habitasse constet,
in Thessalia Pherecydem et ipsum Lycurgum collocavisse meo
iure concludo. Hoc igitur pono Graecum esse illum Homeri
et Pherecydis Lycurgum Graecorumque opiniones religiosas
redolet, quod Bacchus in mare fugisse narratur. Qui Lycurgus
num recte cum aliis eiusdem nominis deis heroibusve Graecis
confundatur disserere huius disputationis fines excedit.

Contra Lycurgi sive dei sive herois cuiusdam apud Thraces
cultum Demetrius commemorat apud Strabonem X 471 τόν
Διόνυσον δὲ καὶ τὸν Ἡδωνόν Λυκοῦργον συνάπτοντες εἰς
ἓν τὴν ὃμοιοτροπίαν τῶν ἱερῶν αἰνίττονται. Duos
igitur tenemus Lycurgos, quorum alter Graecus vir Penthei instar
omni immanitate teterrimus deumque hominumque contemptor
(ἀνδροφόνος) Dionysum novum deum omnimodo exstinguere
conabatur, alter Thracius deus Bacchici cultus particeps erat. Qui
cum in unam personam confluxerint, quaestio se nobIs inculcat,
num quid Thracii illius Lycurgi cultus ad Graecorum fabulas
conformandas valuerit.

Herodotus ubi de Getis Thracum gente disputat, haece
narrat (IV 94): ἀθανατίζουσι δὲ τόνδε τὸν τρόπον . . . οὔτε
ἀποθνήσκειν ἑωυτοὺς νομίζουσιν ἰέναι τε τὸν ἀπολλύμενον
παρὰ Ζάλμοξιν δαίμονα. Idem cum de Crobyzis et Terizis
Photius, Suidas, Etymologicum magnum referant, hand sine quadam
probabilitate reliquis quoque Thracum gentibus similes opiniones
imputamus. Quod vero Zalmoxem in cavo quodam monte
habitare Strabonis verba ἀντρῶδές τι χωρίον (v11298) satis
plane docent, apparet Sophoclis illam narrationem de Lycurgo
saxis incluso, quam Aeschyli quoque Neaniscis coniectura tribui-
mus, ad hunc ipsum Thracum deum pertinere. Nimirum qnod
Graeci poetae hunc exitum Lycurgi pro poena habuerunt, non
maiorem movet mirationem, quam quod Rhesi eandem in monte
vitam ut insigne quiddam musarum praemium praedicaverunt.

Apparet hanc Thracii Lycurgi cum Graeco confusionem
accidere non potuisse, nisi eo tempore quo Graeci Thracum
rebus studerent frequentique usu cum eis coniuncti de moribus
cogitationibus ritibus eorum indagarent. Quod haud scio an
non ante V. saeculum factum sit. Quinto saeculo ineunte regiones

