 

130

At virgines quae ad Istrum ct Phasin habitant neque ipsae
Lydiae sunt neque quibuscum Lydiae comparari possint, sed
Amazones, Quae vero Amazonibus conferantur necesse est sint
bellatrices vel bellati-icum saltem more vestitae. Apparet verba
illa de nulla alia virgine aptius dici posse quam de Diana atque
ad narrationem necis Niobidarum hos versus referendos esse
puto. Obori vero partes quinam susceperint ex ipsis fabulae
reliquiis evinci nequit.

Praeter Nioben Tantalum quoque in hac fabula prodiisse
Plutarchi testimonio (de exilio c. 10 p. 603 A) constat3 cuius
verba sunt quae idem Plutarchus et plenius Strabo XII 580
servavit fr. 158

σπείρω δ’ ἄρουραν δώδεχ’ ἡμερῶν ὁδόν
Βερέκυντα χῶρον, ἕνθ’ Ἀδραστείας ἕδος
’Ϊδη τε μυκηθμοῑσι καὶ βρυχήμασιν
βρέμουσι μήλων, πᾶν δ’ ἐπιρροθεῖ πέδον.1)

Sed hanc divitiarum descriptionem mox secuta est miserrima
lamentatio fr. 159.

οὑμὸς δὲ πότμος οὐρανῷ κυρῶν ἄνω
ἔραζε πίπτει καί με προσφωνεῖ τάδε·
γίγνωσκε τάνθρώπεια μὴ σέβειν ἄγαν.

Nam hos versus priores illos non nimis longo intervallo excepisse
Plutarchus diserte testatur. Utrum filiae tantum miserias rex
lamentatus sit an domestico luctu afflictus advenerit —licet de
Jovis ira Pelopisve sorte cogitemus — id accuratius quaerere
mitto: satis multa de colloquio patris infelicis cum filia infeliciore
aperta prostant. Nam modo consideremus et spectatorum causa et
secundum artis Aeschyleae leges necesse fuisse accuratius de
liberorum nece ceterisque Niobae rebus adversis proferretur,
neque tamen praeter Tantalum quemquam prodiisse quin ea

· fata aspectu praesentiaque sciret, apparet ipsi patri Nioben

longius narravisse quis sibi casus evenerit. Ad? hanc necis
narrationem fr. 155, quo Dianae habitus describatur, spectare
supra dixi, ad eandem refero fr. 160

 

¹) βρέμουσι casaubonus, libri ἓρπουσι. ἐπιρροθεῖ Goerlitz, libri
ἐρέχθει, Meineke ἐρέχθεται.

--Ᾱὶ

