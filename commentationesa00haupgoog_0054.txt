154

facit, haud scio an Edonorum illo in prima fabula cantico re-
cordatus sit, in quo Cotytto commemoratur. Nullo autem pacto
inde colligere licet illi deae Lycurgum sacrificavisse.

In tertia igitur tetralogiae fabula Aeschylus ad Lycurgi
fata rediit. Rex cum de Orphei nece iratus neque tamen
Apollinis numini diffidens suo deo sacrificare vellet, sibi ipsi
familiaeque perniciem comparavit. Praeter regem, Mercurium,
Lyssam, nuntium quae personae in scaenam processerint, nescimus,
’ cum certa testimonia desint. Reginam in prima parte fabulae
processisse non solum ex Herculis Euripideae comparatione
verisimile est, sed etiam pro scaenica arte tantum non necesse
esse videtur. Filium puberem non fuisse, qualem picturae
ostendunt, sed infantem in propatulo est. Quod pictores in
hac re suae artis modum condicionemque magis spectaverint
quam fidem minime offendit neque vero omni testimonio con-
iectura destituta est, cum in sarcophago Matteiano infantem filium
videamus. Restat ut paucis dicam de venatore illo in A, qui
dextra ad oculos elata vehementer lugentis speciem praebet.
Ipsi sacrificio regisque insaniae hominem validum atque armatum
interesse minime oportuisse sane apparet, statuoque igitur eum
rege iam in sanam mentem restituto advenisse, ut funestum
amicum doleret atque consolaretur. Qui quis fuerit nescio;
hoc autem patet similes partes eum suscepisse ac Theseum in
Hercule Euripiden.

Enarravi qnae monumenta de tertia Lycurgeae fabula
docent31) iam quomodo haec cum Apollodori et Hygini narra-
tionibus faciant inquiramus. Hyginus Lycurgi fata in fabula
CXXXII sic tradit: Lycurqus Dryantis filius Liberum de reqno
suyavit . quem cum neqaret deum esse vinumque bibisset et
ebrius matrem suam violare voluisset, tunc vites excidere est
conatu-r, quod diceret illud malum medicamentum esse, quod
mentes immutaret . qui insania ab Libero obiecta uxorem suam
et filium interfecit . ipsumque Lycurqum Liber pantheris ob-

 

1) Picturarum cum altera classis (A et B) quam accuratissime ad
ipsam scaenam spectet, altera solutius pingendi magis usum modumque
sequatur quam speciem scaenae, fieri potest, ut 'haec a celeberrima
illa imagine pendeat, quam Athenis in Bacchi templo pictam Pausanias
commemorat I 20, 3; conferas supra p. 11.

