153

phorum quandam hoc munere functam esse verisimile est.
Quae omnia ut necessario e monumentis coniciuntur, ita ac-
curatissime cum fabula Euripidea consentiunt neque ullo pacto
fieri potest, quin altera fabula ad alterius exemplum instituta
sit. Neque quae tragoedia prior docta sit post egregiam
Wilamowitzii disputationem de Hercule Euripideo dubium esse
potest. Ille ⁴enim docuit nimis artificiose Euripidem insaniam
Herculis cum sacrificandi condicione coniunxisse‚¹) cum heroa
rem sacram interrumpentem faceret, ne ante Eurysthenis filio-
rumque eius ultionem frustra manus lustraret. Pro quibus
ambagibus in Lycurgea illa fabula iustum et simplicem modum
servatum fuisse apparet3 nam sive pro victima sive pro vite
rex filium necavit, utique insanae regis cogitationes aptissime
cum tota rerum condiclone cohaerebant. Tum animadvertas ne
id quidem ab Euripide satis circumspecte inventum esse, quod
Hercules sagittis clavoque filios suos occidit3 rectissIme enim
Wilamowitzius interrogat qui fieri potuerit, ut Herculi in re
sacra facienda arma praesto essent, quibus liberos occideret.
Contra Lycurgus bipenni filium necat, quam ad hostiam im·
molandam iam antequam in furorem incidit in manutenebat.
Quibus de causis adducimur ut nostro iure statuamus non
tragoediam illam, ad quam monumenta spectant, ad Herculis
Euripideae exemplum compositam fuisse sed Euripidem eam
imitatum et ut exemplum superaret ad a1·tifici0sa illa inventa
delatum esse. Tenemus igitur Lycurgeam quandam ante a. 424
doctam, ante quem annum Herculem doceri potuisse Wilamo-
witzius negat, in lV. saeculo ab artificibus saepenumero lineis
circumscriptam esse neque Romanis quidem ignotam fuisse.
Quam tragoediam Aeschyli Neaniscos esse cum sponte patet —-
neque enim de Polyphradmonis Lycurgea quIsquam cogitabit —-
tum certa indicia confirmant. Nam quod Apollinem in O supra
aram considentem videmus et in Ι regina ante Apollinis simu-
lacrum occiditur et in D laurus depicta est, dubium esse nequit,
quin Lycurgus Apollini fuerit sacrificaturus, cuius dei quantae
partes in Aeschyli Lycurgea fuerint supra satis ostendi. Quod
pictor amphorae F reginam ad Ootyttus simulacrum fugientem

 

¹) Euripides’ Herakles 112 p. 204 8.

