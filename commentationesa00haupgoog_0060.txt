160

ad Strymona sitae prorsus in Persarum potestate erant ac profecto
nec Athenienses neque alii Graeci tum in Edonorum finibus
habitaverunt. Confectis vero bellis Persarum omnia studia
rationesque et commerciiet rei militaris in eas regiones voca-
bantur. Olympiade LXXVI Athenienses coloniam ad Strymona
constituerunt et quantopere omnium animi tum in Thracum rebus
versati siut, ipse Aeschylus integerrimus testis exstat, qui
Ol. LXXVII in Persis accurateeas regiones depinxit (v. 868 ss.) 1).

' Summam igitur habet verisimilitatem tum demum Athenienses

Edonorum illum Lycurgum novisse et nescio quam ob causam
cum Graeco illo ex Homeri carminibus notissimo confudisse3
id quod eo facilius fieri potuit, cum apud Homerum nulla patria
Lycurgi indicata esse videretur.

Satis multa cognita habemus, ut mirificam artem ingeniumque
sane divinum summi poetae admiremur. Ut Atheniensium studiis
responderet Aeschylus a Thracii Lycurgi cum Graeco confusione
profectus novam fabulam coustituit, mutavit, quae a scaena
abhorrebant, haud exigua, nisi fallor, ipse invenit. Orpheum
Lycurgo adiecit deorumque certamine instituto summam reli·
gionis gravitatem fabulae addidit.

Quonam tempore Lycurgea docta ‚sit certa testimonia desunt.
Quod vero et Edonos et Bassarides et Neaniscos ante domum
regiam doctas esse intelleximus, inferiorum Aeschyli fabularum
numero Lycurgeam inserendam esse patet.

 

¹) Videas quae Fridericus Blass disseruit in Musei Rhenani
yol. XXIX 481.

corrigendum.
pag. 128 adu. lege vid. tab. 11. pro tab. Ic.

