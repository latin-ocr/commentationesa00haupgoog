147

ante IV. saeculum propagatas fuisse pictura Attica exeuntis
quinti saecu111) docet Orphei caput vaticinatum continens; iu-
venis quidam oracula tabellae inscribit, Apollo Orpheo adstat.¹)
Haec si cum Eratosthenis loco allato conferimus coniectura
se nobis inculcat apud Aeschylum in fine fabulae, cum iam
spectatores a nuntio quodam sive comite Orphei sive pastore,
qui ex latebra Orphei necem spectavisset, de facinore certiores
facti essent, Musam cum filii capite abscisso progressam narra·
visse, quomodo filii membra per silvas dissipata cum sororibus
indagavisset, ne sepultura vates careret, tum divinos honores
mortuo praefatam esse. Quae si re vera ita se habuerunt,
apparet Aeschyli exemplo Euripidem usum esse, cum Agauen
cum Penthei capite in scaenam produceret. At vereor ne nimis
cupidus videar Euripidis artes ad Aeschylum referendi.

Affirmavit Furtwaenglerus praeter eius quam modo com-
memoravi paterae pictorem alios quoque artifices ex Aeschyli
· Bassaridibus argumenta hausisse.²) Quippe cum neque sexti
saeculi neque ineuntis quinti ulla monumenta Orphei fata dc-
monstrent, post bellum Persicum autem idem argumentum vel
maxime placuisse videatur, Aeschyli tragoediam ansam dedisse
Orphei fata pingendi opinatur. Iam videamus num ipsae
picturae hanc opinionem commendent.

Initium facio ex amphora Berolinensi Gelae effossa, quam
Furtwaenglerus 1. c. diligenter delineandam curavit atque in-
geniose explicavit. Orpheum cernimus cum lyra in rupe
sedentem Thracesque cantu eius delectatos: vatem palliatum,
Thraces ἄλωπεκῇ et ζειρᾷ indutos artifex effinxit. Cui picturae
facile intellegitur nihil inesse, quod ad certam quandam tra-
goediam spectet, neque magis ad Aeschylum quam aut ad
nullum aut ad omnia de Orpheo carmina ea revocari potest.
Neque minus liquet de altero genere vasorum, quae Orpheum
exhibent a feminis interfectum.3) Quae cum omnia in eo con-
sentiant, quod vatem effingunt lyra, cuius fides iam conscissae
sunt, mulieres propulsantem, licet sane hanc rem ad carmen

 

¹) Bull. Nap. n. s. VI 4, 1. Minervini p. 33. Furtwaengler
50. Programm zum Winckelmannsfeste, Berlin 1890, p. 163 s. 2) l. c.
gjflljiffnssfl J Ξ) MDJ I 5, 2. — Gerhard Trinksch. u. Ges. II J 1. -

