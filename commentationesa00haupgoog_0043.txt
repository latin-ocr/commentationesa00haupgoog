143

interficeretur, Euripides Pentheum a mulieribus dilacerari fecit,
et quamvis Aeschyleae fabulae scaena atque argumentum lateant,
hoc tamen negare licet vinctum Dionysum processisse, quem ad
modum deum apud Euripidem progressum videmus. Ut vero
dilacerationem regis non ipsum Euripidem invenisse sed ex
antiquiore quadam fabula repetivisse supra demonstravi (p. ’7 ss.),
ita illustratis Aeschyli Edonis apparet ei ne in prima quidem
parte fabulae componenda exemplum defuisse, quod se-
queretur. Vinctus enim Dionysus regis iussu in scaenam pro·
ductus, cum inimico altercatus, miraculo se ipsum liberans domo
procumbente haec omnia iu Edonis similiter conspiciebantur
atque in fabula Euripidea, neque dubitari potest, quin Euripides
ad Edonorum exemplum primam partem Baccharum composuerit.
Quamquam is non anxie Aeschyli vestigia pressit, cum neque
deum in Edonis praefatum esse sciamus, neque divinam naturam
Dionysum celavisse verisimile sit. Id enim vix fieri potuit nisi
spectatoribus antea de fraude certioribus factiS.

Inter pauca quae sub titulo Bassaridum servata sunt frag-
menta haud exiguo fructui sunt versus, quos Hephaestio servavit
Enclnir. 13, 82 τὸ δὲ βακχειακὸν σπάνιόν ἐστιν, ὥστε εἰ καί
πού ποτε ἐμπέσοι, ἐπὶ βραχύ εὑρίσκεσθαι, οἷον

ὁ ταῦρος δ’ ἔοικεν κυρὶξειν uv' α’ρχάν,

φθάσαντος δ’ ἐπ’ ἔργοις προπηδήσεταί νιν.
Locum quem obscurissimum Nauckius dicit, fere recte in libris
tradi puto, nisi quod verba ἐπ’ ἔργοις non expedio. Neque
sane verisimile est cum et singula verba integra existent neque
metrum offendat, versus graviore corruptela inquinatos esse.
Praetermissis igitur verbis ἐπ’ ἔργοις totum locum sic verto:
taurus videtur initio cornibus nescio quem petere, ubi primum
vero ille eum praeoccupaverit, praecurret. Tauri vocabulum
cum in fabula, cuius primas partes Dionysus egit, ad deum
spectare nemo opinor semel admonitus negaturus sit, de Dionysi
ira praedici videtur. Minatur igitur chorus, cui hos versus
tribuendos esse in propatulo est, deum suum adversarium divina
quadam vi superaturum esse. Atque profecto ingentem vim
his versibus subesse ipsi numeri docent. Nam ut vel singuli
· tetrametri bacchiaci apud Aeschylum nonnisi perpaucis locis

