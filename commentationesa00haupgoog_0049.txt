1⁸49

Edonis et de Bassaridibus disputavimus, satis eluceat in neutra
fabula insaniam Lycurgi locum habuisse, tertiam fabulam ad
eius poenam pertinuisse vel sponte patet. Iam igitur a longiore
hac disputatione, quae fere tota in fragmentis explicandis vcr-
sata est, tandem aliquando ad artis monumenta nos convertamus,
quippe quae uberrimam copiam huius argumenti indagandi
praebeant. Neque tamen omnes imagines, quae ad Lycurgum
spectant, nobis tractandae erunt. Nam cum aliae Bacchum ex·
hibeant a Lycurgo fugatum marisque in litore a Thetide re-
ceptum, aliae regem, qui dum Ambrosiam Baccham necare
conatur vitibus implicatur, aliae denique eundem insania captum
uxorem filiumque occidentem exprimant, duae priores classes a
nostro studio removendae sunt, quippe quarum altera ab Homero
altera a recentiore quodam poeta pendeat; in tertia sola classe
scaenae vestigia patent atque hoc unum dubium est, utrum ad
Aeschylum an ad recentiorem quendam poetam eam referamus.

Agmen ducat amphora Rubustina (A) in Annalibus
instituti 1874 tav. R expressa. Aedificium videmus, cuius inter
columnas Lycurgus filium praecipitatum bipenni interfecturus
est. A dextra parte mulier quaedam terrore percussa fugere
conatur, retro tamen verso ore, ut quamvis fugiens fugere non
posse videatur. Patera ei ex dextra manu delabitur, quam ad
ritum sacrum pertinere ramuli laurei myrteique docent. Huic
mulieri ab altera aedificii parte vir quidam respondet barbatus
ornateque vestitus, quem venatorem esse canis indicat3 dextra
manu hastas tenet, altera vultum tegit summo dolore demissum.
Denique in tecto os humerosque mulieris videmus, quae dextram
manum deorsum intendit. Pallium ventu intensum supra caput
eius sinuatur. In altero vasis lat-ere Bacchus cum duobus
satyris conspicitur.

Sequitur testa amphorae Appulae (Β), quam publici iuris
fecit Treuius Arch. Anz. VI, 1891, p. 24. Haec quoque pictura
aedificium exhibet, cuius ex foribus rex insanus se proripit.
Is in dextra manu bipennem vibrat, in sinistra eum vitem
gessisse Treuius censet. Re divina regem occupatum fuisse
fasceae indicant, quae a zona dependent. Hinc et illinc singulas
mulieres fugientes videmus, plures v'ero figuras olim in integro
vasi exstitisse certum est.

