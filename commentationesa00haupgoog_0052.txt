152'

quod summi momenti esse puto, insania capi, dum rem sacram
facit. Nam hoc indicat patera, quam ramis myrteis ornatam

mulier in A gerit, fasceae sacrae a zona regis dependentes in Β, 1

ara, cuius in superficie flamma incensa est, et hydria humi
iacens, qua aquam sacratam ad χέρνιβας destinatam conti·
neri apparet, in C. ltaque hunc fere in modum argumentum
illud quod pictores ante oculos habuerint, restituamus: ad aram
stabat Lyeurgus coram familia deo cuidam sacrificaturus3 iam
victima adducebatur et rex bipennem in manu tenebat, qua
taurum immolaret, cum repente Lyssa occurrens regem stimulo
instigavit, ut mente alienatus bipenni ipsum filium uxoremque
occideret. 111 propatulo esse videtur regem mente obcaecatum
filium pro hostia habuisse, velut Agaue Pentheum tamquam
leonem dilacerat, Pentheus taurum pro Lydo vexat, Agamemnon
cervam pro filia necat. Attamen et Hyginus, quem satis simile
argumentum protulisse infra videbimus, narrat Lycurgum filium
uxoremque pro vitibus habuisse, quas cum excidere vellet,
regem familiam occidisse, et in amphora B rex domo se pro-
ripiens vitem in manu tenet. Quae vestigia si sequimur, id
quoque cogitari potest, vites repente iuxta aram prosiluisse,
cum iam rex bipennem teneret, quo aspectu barbarum de in-
festi dei potestate admonitum furere coepisse et cum vitibus
simul filium quoque et uxorem percussisse.

Haec omnia tragoediam redolere apparet, quae prorsus
similiter ab hac quidem parte instituta fuerit necesse est atque
Herculis Euripidei media pars v. 823—1015. Lycurgus cum
ad sacrificandum regiam introisset, Lyssa in machina processit ¹)
comite Mercurio, quem in O et E videmus. Mercurii munere
apud Euripidem Iris fungitur, cum Iunonis iussu Lyssa Her·
culem accedat. Lyssa postquam choro indicavit a quo et quo
consilio missa sit, in regiam penetrat. Sequitur chori canticum
quod filii morientis clamore interrumpitur. Tum e regis familia
quidam procedit, ut Lycurgi casum enarret. Cum in A mulierem,
quae pateram antea tenuerat, fugientem cernamus et in B altera

utique mulier item ac rex domo-se proripere videatur, cane-¹

 

¹) Nimirum ad scaenae exemplum pictor amphorae A Lyssam in
tecto collocavit.

