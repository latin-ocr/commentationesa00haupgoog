129

liberorum sepulcrum pictorem fingere voluisse. At quod dicit
ipsum opificem in suum usum hanc fabulae formam invenisse,
excidit ei memoria Niobae Aeschyleae, cum qua accurate con-
sentiunt, quae hic picta videmus. Quam necesse est accuratius
inspiciamus, ut ab ca picturam pendere comprobem.

De initio fabulae servatum est testimonium vel maxime
probabile idemque aliorum scriptorum auctoritate confirmatum ¹)
eius qui vitam Aeschyli descripsit: διὰ τὸ πλεονάζειν τῷ βάρει
τῶν προσώπων κωμωδεῑται παρ’ Ἀριστοφάνει· ἐν μὲν γὰρ
τῇ Νιόβῃ (Νιόβη) ἕως τρίτου μέρους ἐπικαθημένη τῷ τάφει
τῶν παίδων οὐδὲν φθέγγεται ἐγκεκαλυμμένη. Quibus ex
verbis ut conici licet fabulam ipsam mortem liberorum, quos
bis septem Aeschylum numeravisse schol. Eurip. Phoen. 159
commemorat, non exhibuisse, sed a maerore matris orbae prin-
cipium duxisse, ita ipse scaenae habitus atque aspectus inde
intellegi possunt. In media orchestra spectatores liberorum
Amphionis tumulum modo exstructum conspiciebant, in quo
Niobe capite velato considens dolori indulgebat, cum circa tu-
mulum chorus Tantali filiae culpam iramque deorum caneret.
Amphionis domum regiam in scaena conspectam esse neque ex
reliquiis fabulae evinci potest et certa quadam causa, de qua
infra data opera dicam, excludi videtur. Immo ante portas
Thebarum, ubi re vera erat2), poetam tumulum liberorum Am-
phionis finxisse statuimus. Nam scaenae locum Thebis esse
poetam voluisse, non in Lydia, ut Hermannus opinatus est³),
ipse hic tumulus docet. Eandem igitur vfere scaenam animo tibi
effingas, qua in Persis et Prometheo poetam usum esse ipsae
fabulae servatae docent.

Iam cetera quae de fabula e fragmentis disci possunt, con-
sideremus. Chorum ex virginibus Lydiis constitisse Hermannus
et Weckleiuius collegerunt ex fragmento 155

Ἴστρος τοιαύτας παρθένους ἐξεύχεται
τρέφειν ὅ θ’ ἁγνὸς Φᾶσις.

 

¹) vid. Aristoph. Rau. 911. schol. Aesch. Prom. 452. Eustath. Il.
p. 1343‚62. ²) vid. Pausan. IX 16, 7. ³) In dissertatione de Aeschyli
Niobe 1823. = Opusc. 11137 ss.

